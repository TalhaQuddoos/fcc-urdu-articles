# &rlm; HTTP Error 403 Forbidden - اس کا کیا مطلب ہے اور اس کو کیسے ٹھیک کیا جا سکتا ہے؟
&rlm; ![thumbnail](https://cdn-media-2.freecodecamp.org/w1280/5f9c9eb4740569d1a4ca3e9f.jpg)
### انٹرنیٹ پر کوئی error code ملنا ایک پریشان کن بات ہوتی ہے۔ باوجود اس کے کہ ہم &lrm; 404 Not Found والے صفحات کے عادی ہو چکے ہیں، &lrm; 403: Forbidden والا error اس سے زیادہ پریشان کن ہوتا ہے۔

## اس کا کیا مطلب ہے؟
آسان الفاظ میں اس کا مطلب یہ ہے کہ server سمجھتا ہے کہ آپ نے جس چیز کی request کی ہے اس کی آپ کے لیے اجازت نہیں ہے۔ 

&rlm;
[RFC 7231](https://tools.ietf.org/html/rfc7231#section-6.5.3) کے مطابق 403 Forbidden والا status code یہ بتاتا ہے کہ server نے request کو سمجھ تو لیا ہے مگر وہ آپ کو اس کا access دینے سے انکار کر رہا ہے۔ اگر request میں آپ کے credentials مثلا key یا پاسورڈ وغیرہ دیئے گئے تھے تو اس کا مطلب یہ ہے کہ server انہیں آپ کو access دینے کے لیے ناکافی سمجھتا ہے۔

اگر آپ کو اس error کا سامنا ہو تو اس کا مطلب یہ ہے کہ آپ نے اپنے آپ کو authenticate تو کیا ہوا ہے، یعنی آپ نے لاگ اِن تو کیا ہوا ہے مگر جو پیج آپ access کرنا چاہ رہے ہیں اس کے لیے آپ کے پاس زیادہ permissions ہونی چاہییں۔ 
عام طور پر ایسا اس وقت ہوتا ہے جب آپ ایک عام یوزر کے طور پر لاگ اِن ہوئے ہوں اور آپ admin پیج کو access کرنے کی کوشش کر رہے ہوں۔

## اس کو کیسے ٹھیک کیا جائے؟
سرور پر access نہ رکھنے والے ایک یوزر کے طور پر، آپ کے پاس صرف چند آپشن ہیں۔
### کسی زیادہ مناسب اکاؤنٹ سے لاگ اِن کریں
یہی وہ حل ہے جو آپ کو اس مسئلے کو ختم کرنے کی فوری طاقت دیتا ہے۔

اگر آپ کے پاس کئی اکاؤنٹ ہیں اور آپ کچھ ایسا کرنا چاہ رہے ہیں جو آپ عام طور پر کر سکتے ہیں لیکن اب نہیں کر پا رہے، تو آپ کو یہی حل اپنانا چاہیے کہ آپ کسی اور اکاؤنٹ سے لاگ ان کر لیں۔

ہو سکتا ہے کہ اس آپشن کو اپنانے کے لیے آپ کو اپنے براؤزر کی cache یا cookies کو کلیئر کرنا پڑے تاکہ پرانے credentials اگر موجود ہوں تو وہ ڈیلیٹ ہو جائیں۔ لیکن ایسا کرنا عام طور پر ضروری نہیں ہوتا۔

آخری کوشش کے طور پر آپ ان browser extensions کو disable کر کے دیکھ سکتے ہیں جو آپ کے اس ویب سائٹ کے استعمال کے اندر مسائل پیدا کر رہی ہوں۔ لیکن ایسا ہونے کا چانس نہ ہونے کے برابر ہے کیونکہ 403 error code یہ بتاتا ہے کہ آپ نے لاگ اِن تو کیا ہوا ہے مگر آپ کے پاس اس پیج یا resource کو access کرنے کی اجازت نہیں ہے۔ 

### ویب سائٹ کے مالک کو اطلاع دیں
اگر آپ کو پورا یقین ہے کہ آپ کے پاس اُس پیج کا access ہے اور آپ کے پاس 403 کا error نہیں آنا چاہیے تو آپ کو چاہیے کہ آپ ویب سائٹ کو چلانے والوں کو اطلاع دیں، کیونکہ ہو سکتا ہے کہ یہ مسئلہ ان کی طرف سے ہو۔

اس مسئلے کے واقع ہونے کی ایک اور عام وجہ یہ ہو سکتی ہے کہ server آپ کے IP address یا location کو بلاک کر رہا ہے۔
### ہار مان لیں
ہو سکتا ہے کہ جس resource کو آپ access کرنا چاہتے ہیں وہ آپ کے access کے لیے ہو ہی نا۔ ایسا ضرور ہوتا ہے۔ انٹرنیٹ بہت وسیع ہے اور اس بات کی توقع رکھنا مناسب ہے کہ کچھ چیزیں آپ کی حدود سے باہر ہیں۔

اب آپ [http.cat](https://http.cat) پر جائیں، بجائے اس بات پر افسوس کرنے کے کہ آپ کو اصلی پیج کا access کیوں نہیں ملا اور آپ کے پاس [Forbidden](https://http.cat/403) کا error message کیوں آیا۔
