# &rlm; about:blank کیا ہے اور کیا اس سے چھٹکارا حاصل کرنا ضروری ہے؟
&rlm; 
![main](https://www.freecodecamp.org/news/content/images/size/w2000/2021/06/5f9c9a01740569d1a4ca22f9.jpg)
#### &rlm; کیا آپ کے ساتھ ایسا ہوا ہے کہ آپ کوئی ویب پیچ کھولنے کی کوشش کریں اور اس کی بجائے آپ کو ایڈریس بار میں آپ کے مطلوبہ URL کی بجائے about:blank لکھا ہوا دکھائی دے؟
پریشان مت ہوں - یہ کبھی کبھار ہوتا ہے، اور یہ کوئی بری چیز نہیں ہے۔ اس مضمون میں آپ سیکھیں گے:
* &rlm; **about:blank** کا کیا مطلب ہے؟
* یہ کس وجہ سے آتا ہے؟
* اس کو استعمال کرنے کی ضرورت کیوں پیش آ سکتی ہے ؟
* کیا اس سے چھٹکارا پانے کی ضرورت ہوتی ہے؟
* کیا یہ کوئی پریشانی کی بات ہے؟
### &rlm; about:blank کیا ہے؟
&rlm;
about:blank وہ پیج ہے جو براؤزر اس وقت دکھاتا ہے جب اس کے پاس دکھانے کو کچھ نہیں ہوتا۔ یہ browser کا اندرونی behaviour ہوتا ہے۔
"about" والا پارٹ آپ کے browser کے [about URI یا URL scheme](https://en.wikipedia.org/wiki/About_URI_scheme#:~:text=about%20is%20an%20internal%20URI,registered%20scheme%2C%20and%20is%20standardized.&text=An%20exception%20is%20about%3Ablank%20%2C%20which%20is%20not%20translated.) سے آتا ہے۔
اگر آپ address bar میں "about:[whatever]"  لکھیں تو اس بارے میں مزید جان سکتے ہیں۔

یہ زیادہ تر بڑے براؤزرز جیسے کروم، فائر فاکس، سفاری، ایج، کرومیم، انٹرنیٹ ایکسپلورر وغیرہ میں کام کرتا ہے۔

مثال کے طور پر، کروم میں آپ "about:dino" ٹائپ کر سکتے ہیں (جو کروم chrome://dino میں بدل جاتا ہے) اور آپ کو chrome کا  "No Internet" والا  پیغام ملے گا:

&rlm;
![dino](https://www.freecodecamp.org/news/content/images/2021/06/about-dino.png)

  
اگر آپ نے یہ گیم کبھی نہیں کھیلا، تو آپ [یہاں](https://www.freecodecamp.org/news/how-to-play-the-no-internet-google-chrome-dinosaur-game-both-online-and-offline/) سے سیکھ سکتے ہیں۔ مگر اُس کا اِس سے کوئی تعلق نہیں ہے۔ 

&rlm; "about:about" سے chrome کے URLs دیکھے جا سکتے ہیں۔

&rlm;
![list](https://www.freecodecamp.org/news/content/images/2021/06/about-about-chrome.png)

اب **about:blank** کے "_blank:_" والے حصّے پر آتے ہیں۔

یہ صرف آپ کے براؤزر سے وہ خالی صفحہ دکھانے کو کہتا ہے جب اس کے پاس دکھانے کے لیے کچھ اور نہ ہو۔

لہذا کہنے کو یہ آپ کو ایک بالکل خالی صفحہ دکھاتا ہے جس پر کچھ بھی موجود نہیں ہوتا۔
&rlm;
![blank](https://www.freecodecamp.org/news/content/images/2021/06/about-blank.png)

یہ ایک خالی صفحہ ہے جسے آپ کا براؤزر صرف اسی مقصد کے لیے اپنے پاس رکھتا ہے۔

### &rlm; about:blank کس وجہ سی نظر آتا ہے؟
اس کی کئی وجوہات ہو سکتی ہیں:
* آپ کو ایک ناکارہ لنک یا URL ملا ہے؛
* براؤزر نہیں جانتا ہے کہ کہاں جانا ہے یا کیا کرنا ہے، لہٰذا یہ کچھ نہ کچھ کرنے کے لیے آپ کو "about:blank" ہی دکھا دیتا ہے؛ 
* آپ کے براؤزر کو کسی خطرناک چیز کا پتہ چلتا ہے (جیسا کہ malware)، تو بعض براؤزر خطرے سے بچنے کے لیے "about:blank" دکھا دیتے ہیں۔

اب آپ کو اندازہ ہو گیا ہو گا کہ یہ بذاتِ خود کوئی خطرناک چیز نہیں، لیکن اگر یہ بار بار دکھائی دے رہا ہے تو ایک بار اپنے system کو malware کے حوالے سے ضرور چیک کر لیں۔

### &rlm; about:blank کے فوائد 

آپ سوچ رہے ہوں گے کہ یہ تو ایک خالی صفحہ ہے، اس کا کیا فائدہ؟

رکیے، اس کے بہت سے فوائد ہیں۔ 

اگر آپ کے پاس محدود bandwidth یا ایک سست رفتار انٹرنیٹ کنیکشن ہے، تو آپ اپنے براؤزر کے ہوم پیج کو "about:blank" پر سیٹ کر سکتے ہیں۔ اس طرح جب بھی آپ اپنا براؤزر یا کوئی نیا ٹیب کھولیں گے، تو یہ resources کواستعمال کیے بغیر تیزی سی لوڈ ہوجائے گا۔

### اپنے ہوم پیج پہ about:blank کیسے set کیا جائے؟

گوگل کروم میں یہ تین dots پی click کریں۔
&rlm; 
![google](https://www.freecodecamp.org/news/content/images/size/w1000/2021/06/make-about-blank-homepage-1.png)

اس کے بعد on startup میں تیسرا آپشن منتخب کریں۔

اب جب بھی آپ نیا ٹیب کھولیں گے تو آپ کو ایک blank page دکھائی دے گا۔


### مزید استعمالات 
آپ یہ بھی یقینی بنانا چاہیں گے کہ جب آپ اپنا براؤزر کھولیں تو آپ کے پچھلے براؤزنگ سیشن میں سے کوئی ٹیب یا کوئی دیگر معلومات محفوظ نہ ہو رہا ہو۔

یہ privacy  کے نقطہ نظر سے فائدہ مند ہے، اور یہ آپ کو انٹرنیٹ کے بغیر براؤزنگ سیشن شروع کرنے کی بھی اجازت دیتا ہے، جس میں کم bandwidth استعمال ہوتی ہے۔

### کیا about:blank کو disable کر سکتے ہیں؟
ویسے about:blank کوئی خطرناک چیز نہیں لیکن اگر پھر بھی آپ اسکو بند کرنا چاہتے ہیں تو اوپر دیے گئے سٹیپس میں  home page کوئی اور سیٹ کر لیں۔

### &rlm; کیا about:blank کوئی virus ہے؟

جیسا کہ ہم نے اس پورے مضمون میں دیکھا ہے، about:blank بذاتِ خود نقصان دہ نہیں ہے۔ لیکن یہ اس بات کی علامت ہو سکتی ہے کہ آپ کا کمپیوٹر میلویئر بلاک کر رہا ہے۔ تو ان کا تعلق ہو سکتا ہے۔

کچھ اینٹی وائرس اور اینٹی میلویئر سافٹ ویئر اس کا اس وقت استعمال کرتے ہیں جب انہیں کسی خطرے کا احساس ہوتا ہے۔ لہٰذا آپ کو اس خطرناک ویب سائٹ پر لیجانے کے بجائے براؤزر آپ کو خالی صفحہ دکھاتا ہے تاکہ آپ محفوظ رہ سکیں۔

آخر میں، جب تک کہ آپ about:blank کو اپنا ہوم پیچ نہیں بنانا چاہتے یا اپنے کمپیوٹر میں ممکنہ وائرس کی چھان بین کرنا نہیں چاہتے، تو آپ کو about:blank کے بارے میں فکرمند ہونے کی کوئی ضرورت نہیں ہے۔
